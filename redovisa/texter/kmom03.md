## <a id="kmom03">Kmom03</a>

Det här är ännu ett kursmoment som jag gör om. Jag har läst igenom uppgifterna och granskat min kod. Något har jag fått ändra, men det mesta har fungerat. I koden står årtalet 2020. Jag låter det stå kvar, för det var då jag skrev det
mesta av den.

Detsamma gäller med rapporten kring ER. Jag har det momentet helt klart sedan ifjol.

Det är inte helt fel att gå igenom allt en gång till, jag lär mig alltid något nytt, och jag befäster de kunskaper som borde ha fastnat för ett år sedan.

### Svårigheter

Saker och ting blir lättare. Jag har bättre och bättre koll på node. Över lag så känns det som att Javascript blivit mer tillgängligt för mig under det senaste året.

Jag lyckades lösa ett skumt fel från förra året &ndash; det hade att göra med att console-fuktionerna inte returnerar något. Jag fick <samp>Undefined</samp> på ett par ställen, men inte nu längre. Jag lyckades hitta två avsevärda förbättringar, den ena implementerade jag, men den andra innebär en omfattande omskrivning av koden.

Det är Javascript som är den svårare delen av den här kursen. Så är det fortfarande år 2021. Med detta sagt: den sista JOIN-uppgiften, om vilka
kurser de tre äldsta lärarna undervisade, den tog mig en timme att räkna ut.

En sak som jag inte trodde skulle vara ett problem är att skriva rapporter. Jag
visste att jag skulle behöva en del mallar, men själva skrivandet var inte så
enkelt som det brukade vara. Jag använder LibreOffice Writer, och det
känns rätt primitivt. Den flödande texten gick väl an, även om jag hade bekymmer att hantera indelningar och disposition. Det som verkligen var struligt var att infoga bilder.

Jag brukade kunna det där.

### Introduktion, labb

Det är alltid ett nöje att följa med i övningarna. Vissa var ganska svåra,
men ändå inte oöverstigliga. Vissa saker kan jag sedan
tidigare, och då är det bara att rassla på, men så sätter man sågen i en spik
emellanåt.

Det var många övningar den här gången, och det tog sin tid.

### ER-modellering

Rent instinktivt känner jag en viss aversion mot UML och ER. Det tar tid, och
det *känns* inte så nödvändigt. Jag får jobba lite på det, för jag tror säkert
att ER kan vara ett bra verktyg, inte minst i dokumentationen.

Det är ett problem för mig att mitt sinne redan ligger längre in i framtiden än
vad det borde göra. Så fort jag formulerat vad databasen skall göra känner jag
mig färdig att börja bygga den. Jag hoppar från steg 1 till 7 (*kokboken*).

Jag tror att det är till min nackdel, kanske är det inte en relationsdatabas
som kunden beskriver, utan en txt- eller json-fil?

### Kort och koncist

__Några generella reflektioner på att skriva och jobba med menydrivna
terminalprogram i JavaScript och Node.js?__

Jag gillar verkligen att skriva för terminalen. Det känns som det gjorde när
jag började koda en gång i tiden.

__Berätta om din kodstruktur i ditt terminalprogram mot databasen, är du nöjd
eller ser du förbättringspotential?__

Det finns massor av saker som kan bli bättre. Felhanteringen, till exempel, och
indata-saniteten. Det är svårt begränsa sig så att jag inte sitter och skriver
fullständiga program. Jag har svårt att strunta i de fel jag hittar, även om
jag kanske borde rikta in mig mer på kärnan i exemplet.

__Något att nämna kring det aktuella stycket i guiden skolan med till exempel
outer joins och subqueries?__

Jag har svårt för att avgöra vilken tabell som är till höger och vilken som är
till vänster, annars är det mesta lugnt.

__Hur gick det att jobba med ER-modelleringen, några reflektioner?__

Det var tungt. Inte att förstå, eller föreställa sig. Utan själva arbetet, att
skriva ner allting i en motvillig ordbehandlare.

__Fanns det några extra svårigheter/utmaningar du kämpade med i kursmomentet?__

Javascript, alltid Javascript. Men jag gör framstag, så jag misströstar inte.

__Vilken är din TIL för detta moment?__

Outer joins, tror jag. I alla fall om man skall se till användbarheten.

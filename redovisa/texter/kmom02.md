<a id="kmom02"><h2>Kmom02</h2></a>

Ja tuffar vidare. Förmodligen i lite lägre fart än de flesta andra, men jag är
fast besluten om att faktiskt ta mig igenom ett par kurser i mer eller mindre
rätt tidsram.

Det har blivit så att jag jobbar med tre kursmoment samtidigt här. Det var inte
direkt meningen, men det finns vissa fördelar med det. Det kan bli svårt att
redovisa exakt vad som hörde till vilket kursmoment, men jag gör mitt bästa.

När jag nu sitter här så inser jag att jag är klar med kmom02 sedan länge.

### Svårigheter

Jag har gått vilse i min planering. Jag har jobbat parallellt med kmom03 och
-04 bara för att nu inse att jag inte gjort kmom02 färdigt. Jag tar in kunskap,
vissa saker bättre just för att jag läser baklänges. Jag kan async och await
när jag börjar på artikeln om asynkron programmering.

Annars är mina stora svårigheter inom JavaScript snarare än inom SQL.

###Introduktion, labb

Jag skummade artikeln [JavaScript och Nodejs][1]. Den kändes mest orienterad
mot den som inte gjort ett iota JavaScript, och även om jag släpar i den kursen
så kändes den helt inom min *comfort zone*. Punkterna om async och await var
intressanta, och jag vet hur de kommer att användas i senare kursmoment.

### Node JS mot MySQL

Att skriva nodejs mot MySQL var inte några stora bekymmer. Jag lade en del tid
på att försöka skapa en universaltabell för utskrifter, men det är ju ett
jättestort jobb. Nu hade vi ju dessutom turen att alla sökningar kom att rymmas
inom likadana tabeller. Så jag skapade en enda funktion ändå, och såg till att
resultatet passade i tabellen.

###Kort och koncist

__Berätta kort om den utvecklingsmiljö du sitter i__ och vilka
databaser/klienter du installerat och vilka versioner de har.

Jag sitter på Ubuntu (Debian) och har hamnat på MariaDB. Jag har
MySQL Workbench som GUI.

__Hur känns det att komma igång med databaser, klienter och SQL?__

När jag väl tog mig igenom installationsbekymren så var det inga
problem alls. Jag har seglat igenom uppgifterna. Mest tid har jag
lagt på att snygga till resultaten.

__Har du jobbat med databaser eller liknande tidigare?__

Ja, en hel del. Dels som del av en eller annan hemsida, och dels genom
databasprogram som MS Access.

__Hur gick det att jobba med SQL i guiden?__

Det var inga bekymmer.

__Jämför SQL med andra sätt att programmera.__

Det känns inte som att vi programmerat i SQL ännu. Det finns ju IF - ELSE-
strukturer och lite annat, men det är klart begränsat om man jämför med
regelrätta programmeringsspråk. I SQL programmerar man inte, man ställer
frågor och begränsar resultatet. Man flyttar runt data.

Vill man ha det mer dynamiskt får man koppla SQL samman med ett annat språk.

__Vilken är din TIL för detta moment?__

Jag har lärt mig att skriva Bash-script.

Det finns mer än `<code>`-elementet för att skriva kod-liknande text i
HTML-text. Till exempel `<kbd>` som står för input, `<samp>` som står
för output och `<var>` som står för variabel.

[1]: https://dbwebb.se/kunskap/javascript-och-nodejs-med-async-och-await
